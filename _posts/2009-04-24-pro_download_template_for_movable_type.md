---
title: قالب ProDownload قالبی زیبا مخصوص سایت های دانلود
author: فرهاد عیدی
layout: post
redirect_from: /8/
categories:
  - وب و طراحی
tags:
  - مووبل‌تایپ
---
مووبل تایپ همواره یکی از قدرتمندترین سیستم های مدیریت محتوا محسوب میشود به طوری که سایتهای بزرگی همچون سایت آقای اوباما رئیس جمهوری ایالات متحده امریکا از این سیستم استفاده میکند. ولی در نقطه مقابل این قدرت بالا، قالب های رایگان کمی برای این سیستم موجود میباشد چون اکثر کسانی که برای این سیستم، قالب و پوسته تهیه میکنند، در صدد فروش آن هستند و چرا  
وقتی میتوانند سود کنند، آن را رایگان در اختیار عموم قرار دهند؟  
اما امروز یک قالب زیبا، رایگان و کاملا ایرانی را برای دوستانی که از مووبل‌تایپ استفاده میکنند آماده کرده ام که امیدوارم بتواند نیازهای دوستان را براورده سازد.  
این قالب ترجمه شده‌ی هیچ قالبی نبوده و کدنویسی و طراحی آن توسط خودم صورت گرفته است. زبان این قالب فارسی میباشد و از لحاظ سئو (SEO) نیز کاملا بهینه شده است.

<!-- more -->

  
<img class="mt-image-center" style="text-align: center; display: block; margin: 0pt auto 20px;" alt="قالب ProDownload برای MovableType" src="/asset/legacy/prodownload-template.jpg" width="560" height="150" />[پیش نمایش این قالب][1]  
[لینک دانلود قالب ProDownload فارسی برای مووبل تایپ انگلیسی][2]  
[لینک دانلود قالب ProDownload فارسی برای مووبل تایپ فارسی][3]

**طریقه نصب:**  
۱. ابتدا فایل را دانلود کرده و با نرم افزارهایی همچون Winrar آن را از حالت فشرده خارج کنید.  
۲. در داخل پوشه قالب، دو پوشه با نام های Plugins و img موجود است که آن ها را باید به ترتیب زیر در جایگاه مناسب خود کپی کنید.  
پوشه Plugins : این پوشه را باید در محل نصب ام تی کپی کنید. یعنی محلی که فایلهای CGI در آنجا وجود دارد و آدرس آن معمولا به شکل زیر است:  
`/home/user/public_html/cgi-bin/mt/`  
پوشه img : این پوشه را باید در روت وبلاگ خود آپلود نمایید. (یعنی در جایی که بلاگ شما در آنجا پابلیش میشود.). آدرس این پوشه معمولا به شکل زیر است:  
`/home/user/public_html/`  
اگر هم از Subdomain یا یک پوشه دیگر برای وبلاگ یا وبسایت خود استفاده میکنید باید فایل img را در پوشه مورد نظر آپلود نمایید. به عنوان مثال:  
`/home/user/public_html/blog/`  
۳. حالا باید وارد محیط مدیریت شوید.  
۴. از منوی Design وارد قسمت Templates شوید.  
۵. از منوی سمت راست و در قسمت Action گزینه Refresh Blog Templates انتخاب کنید.  
۶. در صفحه جدید باز شده و در قسمت Apply a new template set گزینه Prodownload را انتخاب کرده و تایید کنید.  
۷. سپس وبسایت خود را انتشار دهید تا شاهد تغییرات باشید.

نکته: در این روش نصب، نیازی به غیر فعال کردن پلاگین فارسی ساز نمیباشد.  
[لینک این مطلب در انجمن مووبل تایپ فارسی][4]  
موفق و پیروز باشد.

 [1]: http://www.faroxa.com/demo/mt/prodownload/
 [2]: http://www.faroxa.com/download/templates/mt/Pro_Download.zip
 [3]: http://www.faroxa.com/download/templates/mt/Pro_Download_fa.zip
 [4]: http://forum.movable-type.ir/pro-download-t6251.html