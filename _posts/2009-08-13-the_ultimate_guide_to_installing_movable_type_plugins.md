---
title: آموزش جامع و کامل نصب پلاگین های مووبل تایپ
author: فرهاد عیدی
layout: post
redirect_from: /13/
categories:
  - وب و طراحی
tags:
  - مووبل‌تایپ
---
این آموزش برای آن دسته از عزیزانی نوشته شده است که به تازگی با سیستم مدیریت محتوای مووبل تایپ آشنا شده‌اند و اطلاعات کافی را در رابطه با طریقه نصب پلاگین‌ها ندارند. توجه داشته باشید که شما باید یک اکانت FTP برای ارتباط با دایرکتوری‌های وبسایت خود داشته باشید. همچنین باید بتوانید فایلهای فشرده را از حالت فشرده خارج نمایید.

<!-- more -->

  
**یک سری توضیحات قبل از شروع آموزش:**  
در طی آموزش، از یک سری لغات استفاده خواهم کرد که بهتر است آنها را همین جا توضیح دهم:  

**محل نصب ام تی (دایرکتوری اصلی) :** مکانی است فایلهای اصلی مووبل تایپ که پسوند CGI دارند در آنجا قرار گرفته اند. به عنوان مثال:  

{% highlight perl %}
/home/user/public_html/cgi-bin/mt/
{% endhighlight %}

**دایرکتوری سایت**

مکانی است که پوشه mt-static را در آن کپی کرده اید. به عنوان مثال:  

{% highlight perl %}
/home/user/public_html/  
{% endhighlight %}

**روت وبلاگ**  

محل اصلی وبلاگ شما. این دایرکتوری محلی است که فایلهای بلاگ شما در آنجا کپی میشوند. اگر از یک بلاگ در سایت خود استفاده میکنید، پوشه mt-static نیز در همانجا موجود میباشد. ولی اگر وبلاگ شما اولین بلاگ سایت نباشد، ممکن است روت وبلاگ شما، مکانی نباشد که پوشه mt-static در آنجا واقع شده است. به عنوان مثال من بعد از بلاگ اصلی سایت، یک بلاگ دیگر با نام Blog۲ ایجاد کرده ام. در این صورت روت وبلاگ من آدرس زیر خواهد بود:  

{% highlight perl %}
/home/user/public_html/blog۲/  
{% endhighlight %}

**دایرکتوری mt-static :** این دایرکتوری، همیشه در دایرکتوری سایت قرار میگیرد و آدرس آن به صورت زیر است:  

{% highlight perl %}
/home/user/public_html/mt-static/  
{% endhighlight %}

**داشبورد:** محیط مدیریت وبسایت شما را داشبورد میگویند که آدرس آن معمولا به شکل زیر میباشد:  

{% highlight perl %}
/home/user/public_html/cgi-bin/mt/mt.cgi
{% endhighlight %}

**توضیحات دیگر:**  
مووبل تایپ چیست؟  
مووبل‌تایپ یک سیستم مدیریت محتوا میباشید که به دلیل امکانات و امنیت بالایش، دارای شهرت زیادی بین وبمسترها می‌باشد. این سیستم از آن جهت مورد توجه قرار گرفته است که توانایی ایجاد سایتهای بسیار بزرگ و ایمن را دارد.  
پلاگین چیست؟  
پلاگین ها، افزودنی‌هایی هستند که با نصب آنها روی سیستم، امکانات جدیدی را به وبسایت شما اضافه میکنند.  
چرا از پلاگین استفاده میکنیم؟ ممکن است برخی از امکانات مورد نیاز ما به طور پیشفرض در سیستم وجود نداشته باشند. در این صورت ما باید از پلاگینهای مخصوص استفاده نماییم.

**طریقه نصب پلاگین:**  
۱. ابتدا باید پلاگین مورد نظر را دانلود کرده و آن را از حالت فشرده خارج کنید ( Unzip کنید. ). برای این کار میتوانید از نرم‌افزارهایی مانند winrar و winzip استفاده کنید.  
۲. نرم‌افزار ارتباط با FTP خودرا اجرا کرده و به سرور خود متصل شوید. ( برای ارتباط با FTP میتوانید از نرم‌افزارهایی همچون CuteFTP استفاده نمایید. )  
۳. پس از اتصال به سرور از طریق FTP وارد دایرکتوری محل نصب ام تی شوید.  
۴. در فولدر Unzip شده، چندین فولدر وجود دارد که باید در مکان مناسب خود آپلود شوند. معمولا در فولدر Unzip شده دو فولدر با نامهای Plugins و mt-static وجود دارد. شما باید فولدر Plugins را در دایرکتوری نصب ام تی آپلود نمایید. ( توجه داشته باشید که ممکن است پوشه‌های دیگری نیز در فولدر Unzip شده موجود باشند که باید آنها را با توجه به راهنمای پلاگین در سایت خود آپلود نمایید. )  
۵. حالا در نرم‌افزار اتصال با FTP خود وارد دایرکتوری سایت ( محل قرارگیری فایل mt-static ) شده و پوشه mt-static  را از فولدر Unzip شده، در آنجا آپلود نمایید.  
۶. حالا وارد داشبورد (محل مدیریت وبسایت) شوید. اگر پلاگین نیازی به ایجاد Database نداشته باشد، شما مستقیما وارد محیط مدیریت خواهید شد ولی اگر پلاگین نیاز به ساخت جدول در دیتابیس داشته باشد، قبل از ورود به محیط مدیریت، سیستم از شما میخواهد که سیستم خود را ارتقا دهید. شما باید گزینه ارتقا را بزنید و منتظر بمانید تا ارتقا به پایان برسد.  
۷. حالا پلاگین شما نصب شده است و میتوانید از قسمت مدیریت پلاگین ها، تنظیمات لازم را برای پلاگین مورد نظر انجام دهید.  
چند نکته:  
• روش معمول نصب پلاگینها، در بالا توضیح داده شد. ممکن است یک سری پلاگینهای خاص وجود داشته باشند که نصب آنها کمی متفاوت باشد. در این صورت باید با توجه به راهنمایی پلاگین، آن را نصب کنید.  
• در موارد بسیار معدود، ممکن است یک پوشه Image نیز وجود داشته باشد. آن را باید در روت وبلاگ آپلود نمایید. (البته در موارد بسیار معدود).

موفق و پیروز باشید.