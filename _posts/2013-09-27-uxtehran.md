---
title: 'یک رویداد مهم &#8211; همایش تجربه کاربری تهران'
author: فرهاد عیدی
layout: post
redirect_from: /233/
cover: uxtehran.png
categories:
  - معرفی
---
ویکی‌پدیا میگوید:

> در فرهنگ تعامل انسان-رایانه، تجربهٔ کاربری (به انگلیسی: User Experience و به اختصار: UX)‏ کیفیتی از تجربه است که کاربر در حین تعامل با یک سیستم یا محصول کسب می‌کند. به عبارت دیگر، تجربه کاربری همان خاطره‌ای است که با استفاده از یک محصول در ذهن کاربر نقش می‌بندد. هدف طراحی تعامل، این است که خاطره‌ای خوش در ذهن کاربر نقش ببندد تا او بازهم از محصول استفاده کند. تجربه کاربری یک مفهوم انتزاعی است و به احساس کاربر مربوط می‌شود، از این رو می‌توان آن را مفهومی فراتر از تعاملات انسان و کامپیوتر، معماری اطلاعات و کاربردپذیری دانست، هرچند که هرسه مورد تاثیر بسزایی در خلق تجربه کاربری دارد. بنابراین می‌توان گفت «تجربه کاربری، خلق هر چیز معنا دار و به یاد ماندنی است که توسط یک سازمان برای مشتریان ایجاد می‌گردد.»

فکر میکنم تعریف کلی تجربه کاربر را بشود در متن بالا جستجو کرد و فهمید اما همانطور که اشاره شده است تجربه کاربری(UX) مفهومی فراتر از تعاملات انسان و کامپیوتر است و مستقیما به احساسات کاربر مربوط می‌شود. مدتی‌ست به طور مداوم و هرروزه با عبارت UX مواجه می‌شوم، از طراحانی که نام UX Designer را به تخصص‌های خود افزوده‌اند و کسانی که خاک این حوزه را خورده‌اند از آن صحبت میکنند اما واقعا چند نفر به طور واقعی با این حوزه آشنا هستند؟<!-- more -->

من در مقامی نیستم که بتوانم با مستندات به این سوال پاسخ دهم اما به جرات می‌توانم بگویم هنوز مفهوم UX در ذهن کاربرانِ حتی حرفه‌ای! به درستی جا نیفتاده است و صرفا به خواندن چند مقاله مربوط می‌شود که وقتی با آنها درباره چند قانون ساده طراحی UX صحبت می‌کنم به وضوح مشخص است که هیچ چیزی راجع به این قوانین نشنیده‌اند. (لازم است ذکر کنم من طراح تجربه کاربری نیستم اما به این حوزه علاقه دارم)

چندماه پیش متوجه شدم قرار است همایشی در همین راستا توسط دوستان خوبم [اسما کروبی][1] و [میلاد اسلامیزاد][2] برگزار شود که به طور عمقی به تفهیم مسئله [UX ][3]در ذهن کاربران می‌پردازد. در ابتدا برایم جذاب بود بدانم چه سخنرانانی در این همایش حضور دارند و برنامه به چه صورت است تا اینکه وبسایت رسمی این همایش ([UXTehran.com][4]) برنامه‌ها را مشخص کرد و سخنرانان خود را معرفی نمود و من به عنوان کسی که به این حوزه علاقمند است از دیدن این سخنرانان بسیار خوشحال شدم. از جمله آنها می‌توان به فیل برت، رایان وندر مروه، آرش میلانی، علی نعمتی شهاب، شاهین کاتبی و &#8230; اشاره کرد که هرکدام تجربه طولانی در این حوزه داشته‌اند.

پیشنهاد من به افرادی که در حوزه طراحی محصول و حتی وب فعالیت می‌کنند این است که حتما در این همایش شرکت کنند. زحمت زیادی برای ارائه محتوای باکیفیت در این همایش کشیده شده است و به طور حتم مطالب بسیار جالبی در این همایش مطرح خواهند شد که دانستن آنها برای هر طراح محصولی یک نیاز محسوب می‌شود.

برای ثبت‌نام در این همایش می‌توانید از طریق [وبسایت رسمی همایش][4] اقدام کرده و ثبت‌نام کنید.

 [1]: https://twitter.com/AsmaKaroobi
 [2]: https://twitter.com/islamizad
 [3]: https://twitter.com/search?q=%23uxtehran
 [4]: http://uxtehran.com/