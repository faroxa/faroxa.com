---
title: من امروز مجرم می‌شوم چون میخواهم به اکانت جیمیلم دسترسی داشته باشم!
author: فرهاد عیدی
layout: post
redirect_from: /58/
cover: google-logo-off.png
categories:
  - روزانه‌ها
tags:
  - اعتراض
  - فیلترینگ
  - گوگل
---
گوگل را فیلتر کردیم. دیگر جرمی اتفاق نمی‌افتد. گوگل را بستیم تا مُشتی بکوبیم بر دهان استکبار اما آیا واقعا این اتفاق خواهد افتاد؟ چه کسی بیشتر ضرر می‌کند؟ من به عنوان یک کاربر اینترنت از امروز مجرم به حساب می‌آیم. مگر جز این است که ورود به سایت‌های فیلتر شده جرم است؟ مگر همین پارسال نبود که فرمودند استفاده از VPN جرم است؟ من امروز مجرم می‌شوم چون میخواهم ببینم چه ایمیلی برای من آمده است. من امروز مجرم می‌شوم چون میخواهم با مشتریانم از طریق ایمیلی که تنها راه ارتباطی ما با هم است ارتباط برقرار کنم. من امروز مجرم می‌شوم چون میخواهم صورتحساب ماهانه بانک خود را که به صورت مستمر به ایمیلم فرستاده می‌شود نگاه کنم. من امروز مجرم می‌شوم چون تنها راه ارتباطی من با مدیر پروژه دانشگاهی‌ام که همانا استاد و مسئول آموزش بنده هستند بسته شده است و من میخواهم با ایشان ارتباط برقرار کنم. من امروز مجرم می‌شوم چون هیچ موتور جستجوگر دیگری مانند گوگل نمیتواند نتایج جستجوهای فارسی را با این دقت به من نمایش دهد. اما جرم‌های من به اینجا ختم نمی‌شود چون من می‌خواهم کار ترجمه نیز انجام دهم!<!-- more -->

<div>
  اما من نمیخواهم مجرم باشم پس باید به فکر جایگزین باشم. فکر میکنم بهتر باشد لگد به هرآنچه داشته‌ام بزنم و یک ایمیل دیگر در یک سرویس دیگر بسازم. اما آیا به من تضمینی می‌دهید که این اتفاق برای آنجا هم نیفتد؟ تضمین من چیست؟ درخواست مردمی؟ کدام مردم؟ چرا ما ایشان را نمیبینیم؟ ما مردم هستیم. ما تقاضا داریم این سرویس‌ها از فیلترینگ خارج شوند. ما زندگی‌مان وابسته به ایمیلی است که در اختیار اطرافیانمان قرار داده‌ایم.
</div>

<div>
  ایمیل داخلی بسازم؟ همان ایمیلی که سردرش نوشته شده بود بعد از دوسال دوباره بازگشتیم؟ در این دو سال کجا بود؟ آیا انقدر حس اعتماد در من بوجود آمده که بخواهم ایمیل داخلی بسازم؟ که به ناگاه دو سال بسته شود و بازگشتش را دوباره جشن بگیرد؟
</div>

<div>
  من به عنوان کسی که کسب و کارم آنلاین است از این اوضاع ناراضی هستم اما باید به کجا شکایت کنم؟ به جایی که خودشان مسئول فیلترینگ هستند؟ چگونه اعتراض کنم؟ چه کسی جواب مرا خواهد داد؟ این سوال من است. لطفا پاسخگو باشید.
</div>
