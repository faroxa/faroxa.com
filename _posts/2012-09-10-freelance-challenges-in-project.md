---
title: 'مشکلات اجرای ایده وقتی به صورت Freelance انجام می‌شود &#8211; مقدمه'
author: فرهاد عیدی
layout: post
redirect_from: /57/
cover: freelance.jpg
categories:
  - روزانه‌ها
tags:
  - freelance
  - راهکار
  - مدیریت
  - کار
---
وقتی صحبت از پروژه و مدت‌زمان انجام یک پروژه مطرح می‌شود معمولا شرکت‌ها بعد از تجربه چند کار تیمی و مدیریت‌های موفق و ناموفق، به راهکار درستی در این باره دست پیدا میکنند که ممکن است برای هر شرکت با توجه به افرادی که در آنجا مشغول به کار هستند و همچنین با توجه به ماهیت کار و بسیاری دلیل دیگر، متفاوت از دیگری باشد. اما در اینجا نمیخواهم به بیان مشکلات موجود در کار تیمی و زمان اجرای پروژه‌ها در شرکت‌ها بپردازم چون مطالب زیادی در این باره نگاشته و منتشر شده است و قصد دارم مشکلات پیش روی تیم‌های کوچک و افرادی که به صورت شخصی (Freelance) کار می‌کنند را کمی موشکافی کنم.

برای کسانی که به صورت Freelance یا شخصی کار میکنند موضوع پیاده‌سازی پروژه‌ها و ایده‌هایی که در سر می‌پرورانند کمی پیچیده می‌شود. در اینجا قصد ندارم کارهایی که برای مشتری انجام می‌شود را مثال بزنم چون در این مواقع که قرار است مبلغی برای کار دریافت شود و این مبلغ با توجه به شرایط کنونی بسیار حیاطی جلوه میکند مجبوریم به درستی و آن‌تایم کار کنیم!<!-- more -->

وقتی میگویم موضوع کمی پیچیده‌تر می‌شود به این خاطر است که برای پیاده‌سازی یک ایده خوب، باید وقت و انرژی کافی صرف شود و اگر این وقت و انرژی به درستی درک نشود، ایده هیچوقت به مرحله اجرا نخواهد رسید. همه ما ایده‌هایی را در سر می‌پرورانیم. همه ما دوست داریم ایده‌هایمان را در زمانی مناسب به مرحله اجرا برسانیم و از آنها بهره‌وری کنیم. همه ما شاهد این موضوع بوده‌ایم که ایده‌هایمان بعد از مدت‌ها توسط شخص دیگری به مرحله اجرا رسیده و پیاده‌سازی شده‌اند و در اینجاست که اندکی افسوس به دلیل کم‌کاری و عدم مدیریت زمان به سراغمان می‌آید اما آیا واقعا خودمان مقصر بوده‌ایم؟ قطعا بله!

در این سری از مقالات که به زودی در فاروکسا منتشر خواهند شد به بیان راهکارهایی برای رهایی از مشکلات پیاده‌سازی ایده‌هایی که قرار است به صورت شخصی پیاده‌سازی شوند بپردازم. در واقع تجربیاتی که در این چندساله بدست آورده‌ام را به رشته تحریر در آورده و سعی میکنم دوباره آن‌ها را به خودم گوشزد کنم.