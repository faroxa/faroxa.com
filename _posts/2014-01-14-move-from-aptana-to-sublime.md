---
title: مهاجرت از Aptana به Sublime
author: فرهاد عیدی
layout: post
redirect_from: /251/
categories:
  - وب و طراحی
---
سالهای اول با FrontPage شروع شد، کم‌کم سر و کله Deamweaver پیدا شد و هیاهویی به پا کرد. مایکروسافت هم بیکار نبود و Microsoft Expression Studio را عرضه کرد که استقبال چندانی ازش نشد. همینطور که زمان میگذشت نام‌های کوچک کم‌کم بزرگ میشدند اما دیگر دوران نرم‌افزارهای اوپن‌سورس و رایگان مثل Aptana Studio و Eclipse و Notpad++ بود که عرصه رو اشغال کنند و جای پاشون رو محکم کنن و توی کامپیوتر من جا خوش کنن. (البته نرم‌افزارهایی مثل BBEdit, NetBeans, CoffeCup, Komodo, Coda, TextMate, Visual Studio و غیره و غیره هم بودند که بنا به هر دلیلی یا فرصت و امکانات استفاده ازشون رو نداشتم یا استفاده کردم و خوشم نیومد)<!-- more -->

برای منی که کارم طراحی رابط کاربری برای وبسایت‌هاست خیلی مهمه که یه سری مولفه‌ها رو توی ادیتورم داشته باشم تا بتونم از کاری که میکنم لذت میبرم. دنیای من دنیای صفر و یکی نیست، دنیای آرامش و خلاقیته که باید در کنار صفر و یک‌ها زندگی مسالمت‌آمیزی داشته باشه. قطعا من همه ادیتورها رو تست نکردم و قرار هم نیست این کار رو انجام بدم چون وقتی یک ادیتور نیازهام رو برطرف میکنه نیازی به این کار نمیبینم مگر در شرایط خاص!

یکی دو سالی میشد که از Dreamweaver به یه اپلیکیشن رایگان به نام Aptana کوچ کرده بودم و باهاش زندگی آرومی داشتم، تقریبا هرچیزی که برای نوشتن کدهای HTML, CSS, JS و کمی PHP نیاز داشتم رو داشت و شاید تنها مشکلش این بود که کمی سنگین بود و وقتی یه Workplace جدید میساختی نزدیک ۱۵۰مگابایت حجم فایل‌های همون Workplace میشد و عملا کار سینک کردن و بکاپ گرفتن رو کمی سخت میکرد!

اما من هنوز با این مسائلش مشکلی نداشتم. آخر مگه چندتا Workplace نیاز داشتم؟! اما روی یک سری چیزها کم‌کم داشتم اذیت میشدم. مثل ادیت کدهای Sass و Less و باگ‌های کوچیک و بزرگش روی کدهای JQuery روی پروژه‌های مختلف! از طرفی زمزمه‌هایی از Sublime Text هم میشنیدم که هرروز بیشتر من رو وسوسه میکرد برم سمتش اما خب اونم ایرادهای مخصوص به خودش رو داشت و داره!

اما تیر خلاصی وقتی خورده شد که اپتانا توی آپدیت جدیدش اینترفیس برنامه رو آپدیت کرد و به نظر من یک اشتباه مهلک انجام داد چون این کارش اصلا جالب نبود و اینترفیس خوبی هم طراحی نکرده بود. یک روز به هم زور و زحمتی بود تونستم باهاش کار کنم اما به سختی! اینبار به طور جدی کوله‌بار رو بستم و رفتم روی Sublime Text.

قطعا سمت هر چیزی که بری یکی دو روز حسابی سوراخ‌سمبه‌هاش رو میگردی تا از هرچیزی که داره سر در بیاری. وقتی با سابلایم کار کردم دیدم با اینکه حجم خیلی کمی داره اما یک ادیتور خیلی خوب و کامله و با پکیج‌هایی آماده‌ای که داره خیلی راحت میشه هر امکانی رو بهش اضافه کرد. فعلا تبدیل به ادیتور ثابتم شده و به زودی یک مطلب درباره Sublime Textو پکیج‌های خوبش خواهم نوشت و تجربیاتم رو بازگو خواهم کرد.
