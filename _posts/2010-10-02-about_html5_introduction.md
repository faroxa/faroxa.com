---
title: 'درباره HTML۵ و قابلیت های آن &#8211; مقدمه'
author: فرهاد عیدی
excerpt: |
  |
    همانطور که میدانید منشا همه‌ی صفحات اینترنتی HTML است و همین زبان است که با زبان‌های برنامه‌نویسی دیگری همچون PHP, Perl, ASP و ... مخلوط شده و محتوای وب را می‌سازد. متاسفانه امکانات HTML محدود هستند و نمیتوانند به راحتی یک صفحه پویا را مدیریت کنند. اما در نسخه جدید این زبان یعنی HTML۵ توانایی‌های به آن افزوده شده است که تاثیر بسزایی در قابلیت‌های این زبان گذاشته است. تا جایی امکان اتصال به بانک اطلاعاتی هم در آن گنجانده شده است.
layout: post
redirect_from: /34/
categories:
  - وب و طراحی
tags:
  - HTML5
---
همانطور که میدانید منشا همه‌ی صفحات اینترنتی HTML است و همین زبان است که با زبان‌های برنامه‌نویسی دیگری همچون PHP, Perl, ASP و &#8230; مخلوط شده و محتوای وب را می‌سازد. متاسفانه امکانات HTML محدود هستند و نمیتوانند به راحتی یک صفحه پویا را مدیریت کنند. اما در نسخه جدید این زبان یعنی HTML۵ توانایی‌های به آن افزوده شده است که تاثیر بسزایی در قابلیت‌های این زبان گذاشته است. تا جایی امکان اتصال به بانک اطلاعاتی هم در آن گنجانده شده است.

<img alt="HTML5 Logo" src="/asset/legacy/html5-logo.jpg" class="mt-image-center" style="text-align: center; display: block; margin: 0pt auto 20px;" width="500" height="281" />

<!-- more -->

  
توضیحات مربوط به HTML۵ را نمیتوان در یک مطلب شرح داد و باید مطالب زیادی در رابطه با آن نوشته شود. برای همین ما این مطالب را به چند بخش تقسیم کرده و برای شما منتشر می‌کنیم. این مطلب فقط مقدمه‌ای است برای مطالب بعدی&#8230;  
به طور کلی هدف از ایجاد HTML۵ راحت‌تر کردن طراحان برای کدنویسی روان‌تر و کاهش وابستگی به عناصر جداگانه بود که با گذشت زمان شاهد امکانات آن هستیم. از تغییراتی که در همان نگاه اول در HTML۵ به چشم می‌خورد طرز نگارش کدها و دسته‌بندی محتوا است که هر بخش را می‌توان با تگ‌های جداگانه مشخص نموده و کار را هم برای موتورهای جستجو و هم برای خودمان راحت کنیم. به عنوان مثال با با قرار دادن کدها میان دو تگ <header> محل قرار گیری سربرگ سایت را مشخص میکنیم. همینطور با قرار دادن محتوا بین دو تگ <aside> میتوانیم منوها و ستون‌ها را مشخص کنیم. یا با قرار دادن محتوا بین <article> محل قرارگیری مطالب سایت را مشخص میکنیم که اگر سررشته‌ای از مسائل سئو داشته باشید به راحتی متوجه تاثیر بسیار بالای این دسته بندی در ایندکس موتورهای جستجو می‌شوید.  
<img alt="HTML5 Geolocation Prevew" src="/asset/legacy/HTML5-Geolocation-Prevew.jpg" class="mt-image-left" style="float: left; margin: 0pt 20px 20px 0pt;" width="200" height="200" />از دیگر قابلیت‌های آن میتوان به تصویرسازی دوبعدی به صورت برداری اشاره کرد که به راحتی میتوانید با دادن مختصات هندسی به برنامه، تصویر دلخواهتان را بسازید. قابلیت دیگر HTML۵ به نمایش ویدئو و سایر فایلهای مالتی مدیا بازمیگردد که دیگر نیازی نیست برای نمایش آنها از چندین خط کد استفاده کنید و به راحتی و مانند قرار دادن تصویر در صفحه، میتوانید فایلهای ویدیویی و صوتی خود رو در صفحه قرار دهید. اما یکی از قابلیتهای جدید HTML۵ که میتواند جالب باشد قابلیت مکان یابی جغرافیایی آن بر اساس مختصات داده شده است که بعدا مفصل درباره آن خواهم نوشت.&nbsp; همانطور که قبلا گفته شد قابلیت‌هایی مثل اتصال به بانک اطلاعاتی نیز چاشنی HTML۵ شده‌اند که امیدواریم همه امکانات در کنار هم بتوانند لذت یک برنامه نویسی تحت وب را برای ما به وجود آورند. ترجیح میدهم درباره قابلیت‌های HTML۵ در هر مبحث به صورت جداگانه و مفصل صحبت کنم پس در اینجا ترجیح میدهم مطلب را کوتاه کنم.  
قابلیت‌های HTML۵&nbsp; را به طور کلی میتوان به ۵ قسمت کلی تقسیم کرد.  
۱. قابلیت‌های تصویرسازی برداری  
۲. نمایش ویدئو  
۳. مکان یابی با استفاده از موقعیت جغرافیایی  
۴. قابلیت اتصال به بانک اطلاعاتی و کش کردن اطلاعات  
۵. برنامه نویسی و اجرای برنامه‌ها تحت وب  
در مقالات بعدی به طور مفصل در مورد تمامی امکانات و قابلیت‌های HTML۵ خواهم نوشت.

و اما این مطلب فقط مقدمه‌ای کوتاه بود درباره قابلیت‌های HTML۵ و در مقاله بعدی در مورد ساختار کلی یک صفحه با HTML۵ و محل جایگذاری تگها و تگهای جدید اضافه شده خواهم نوشت.  
موفق و پیروز باشید. 

<div>
</div>