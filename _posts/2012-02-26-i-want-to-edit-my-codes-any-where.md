---
title: چگونه می‌شود از همه‌جا به کدها دسترسی داشت؟
author: فرهاد عیدی
excerpt: |
  |
    چندماهی هست که با وبسایتی به نام CodeAnyWhere آشنا شده‌ام که کارم را فوق‌العاده راحت کرده است. این وبسایت با فراهم آوردن یک ادیتور کامل و پشتیبانی از زبان‌های مختلف برنامه‌نویسی، این امکان را به شما می‌دهد که به راحتی اطلاعات مورد نیاز دسترسی به سرورها و وبسایت‌های مختلف را در آن وارد کرده و از طریق اف‌تی‌پی به آنها دسترسی داشته باشید.
layout: post
redirect_from: /53/
categories:
  - معرفی
  - وب و طراحی
tags:
  - آنلاین
  - معرفی
  - وبسایت
  - وب‌اپلیکیشن
  - ویرایشگر
---
بارها برایم پیش آمده است در مسافرت یا جایی بوده باشم که دسترسی به کامپیوتر شخصی‌ام نداشته‌ام و باید روی کدهای یک پروژه کار کنم. جایی که ناگهان یکی از مشتری‌ها تماس گرفته و درخواست یک تغییر فوری روی وبسایت یا پروژه را داشته باشد ولی من دسترسی به رایانه شخصی‌ام ندارم!

<img class="mt-image-center" style="text-align: center; display: block; margin: 0 auto 20px;" alt="codeanywhere.jpg" src="/asset/legacy/codeanywhere.jpg" width="550" height="200" />

چند راهکار به نظر می‌رسد. اول اینکه به سراغ یک مرکز خدمات رایانه‌ای مثل کافی‌نت بروم و کارم را در آنجا انجام دهم که البته با توجه به اینکه برای ویرایش کدهای یک وبسایت نیاز به نام کاربری و کلمه عبور دارم باید به دنبال آنها در داخل انبوه ایمیل‌ها بگردم و یا اینکه دوباره درخواست بدهم که کمی زمانبر است.

<!-- more -->

راه دوم استفاده از اینترنت اپراتور مورد استفاده‌ام است که در اینجا هم دردسرهای دسترسی به نام کاربری و سرعت پایین و مشکلات نداشتن اف‌تی‌پی و &#8230; دست به گریبانم است.

اما چندماهی هست که با وبسایتی به نام [CodeAnyWhere ][1]آشنا شده‌ام که کارم را فوق‌العاده راحت کرده است. این وبسایت با فراهم آوردن یک ادیتور کامل و پشتیبانی از زبان‌های مختلف برنامه‌نویسی، این امکان را به شما می‌دهد که به راحتی اطلاعات مورد نیاز دسترسی به سرورها و وبسایت‌های مختلف را در آن وارد کرده و از طریق اف‌تی‌پی به آنها دسترسی داشته باشید.

اما مهمترین ویژگی این سرویس، دسترسی به آن از همه راه‌های ممکن است. در لپ‌تاپ‌ها و رایانه‌های رومیزی شما فقط نیاز به یک مرورگر وب دارید و دیگر هیچ. فرقی هم نمیکند که در سیستم‌عامل مک هستید یا ویندوز. و یا حتی توزیع‌های مختلف لینوکس.

اما اگر بخواهید با استفاده از موبایل و یا تبلت خود وارد شوید چطور؟ این وبسایت اپلیکیشن‌های مختلفی را برای دستگاه‌های اندرویدی، آیفون و انواع تبلت‌ها عرضه کرده است که با نصب آنها می‌توانید به راحتی به تمامی کدهای آنلاین خود دسترسی داشته و از همه‌جا آنها را مدیریت و ویرایش کنید.

من این اپلیکیشن را روی موبایل اندرویدی خودم نصب کرده و در مواقع نیاز از آن استفاده میکنم. استفاده از آن نیاز به اینترنت پرسرعتی ندارد و با اینترنت ارائه شده توسط اپراتورها به راحتی قابل دسترس است.

آدرس وبسایت : [CodeAnyWhere][1]

 [1]: https://codeanywhere.net/