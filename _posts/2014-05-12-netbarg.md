---
title: وبسایت نت‌برگ (Netbarg.com)
author: فرهاد عیدی
layout: post
categories:
  - کارها و پروژه‌ها

---

نت‌برگ، نت‌برگ بزرگ، نت‌برگ دوست داشتنی. وبسایتی که ریدیزاینش بیش از ۶ ماه طول کشید. ۶ ماهی که پر از تجربه‌های جدید و ناب بود. در تمام مدت طراحی مجدد که در خدمت شرکت نت‌برگ بودم در حال بازبینی‌های مکرر و اطمینان از صحت و آسودگی رابط کاربری بودیم و خوشحالم که نتیجه کار یک رابط کاربری نوین، زیبا، مدرن و راحت برای استفاده بود.

<img src="/asset/netbarg.com.jpg" alt="netbarg.com">

در پیاده سازی‌رابط کاربری نت‌برگ ( که از اواخر شهریور ۱۳۹۲ تا فروردین ۱۳۹۳ به طول انجامید) توجه زیادی به کوچک‌ترین جزئیات حتی در صفحه‌های داخلی که بازدید کمتری دارند شد و همین مورد باعث شد بارها و بارها تاریخ لانچ عقب بیفته و در آخر یک نسخه یکتا در بین وبسایت‌های فارسی داشته باشیم.

کار پیاده‌سازی رابط کاربری این پروژه از ابتدا با فریم‌ورک Sass شروع شد و بعد از مدتی (به دلیل استفاده از فریم‌ورک Twitter Bootstrap) قسمتی از Less نیز وارد کار شد که صرفا وظیفه کنترل بوتسترپ رو بر عهده داشت. از کتابخانه Jquery نیز برای کنترل جاوااسکریپت‌ها توی سایت استفاده شده تا حد امکان سعی بر این بوده که این وبسایت حتی در مرورگرهایی که جاوااسکریپت رو خاموش کردند نیز به درستی نمایش داده بشود.

بعد از رونمایی اولیه متوجه مشکلاتی در رندر صفحه در بعضی مرورگرها شدیم که به سرعت با حداقل رسوندن ترنزیشن‌ها و امکاناتی که باعث اجرای کند صفحه می‌شدند این مشکل نیز برطرف شد و تونستیم یک نسخه پایدار از سایت رو داشته باشیم که هم‌اکنون مشاهده می‌کنید.

در طراحی UX نت‌برگ نیز تمامی تلاش‌ها بر این بوده که کاربر به راحتی به خواسته خودش برسه و بتونه یک نسخه پایدار رو در اختیار داشته باشه که به لطف خدا بعد از رونمایی از سایت با استقبال خوبی (به لحاظ آماری) مواجه شدیم و خوشحالم که تونستم به عنوان طراح رابط کاربری در این پروژه ایفای نقش کنم. بعدها بیشتر درباره تکنولوژی‌های استفاده شده و تجربه بدست آمده از این کار خواهم نوشت.

موفق و پیروز باشید

فرهاد عیدی <br />
۲۲ اردیبهشت ۱۳۹۳ <br />
آدرس سایت : [netbarg.com][1]

[1]: http://netbarg.com/
