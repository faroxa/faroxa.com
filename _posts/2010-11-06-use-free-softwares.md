---
title: 'نرم‌افزارهای رایگان را پاس بداریم &#8230;'
author: فرهاد عیدی
layout: post
redirect_from: /37/
categories:
  - روزانه‌ها
tags:
  - اپلیکیشن
  - رایگان
  - سبک کار
---
فکر میکنم خرید نت‌بوک جدید، حرکت من رو در کوچ از نرم‌افزارهای کرک شده به نرم‌افزارهای رایگان سریعتر کرده تا جایی که امروز ۹۵ درصد نرم‌افزارهای نصب شده روی نت‌بوکم یا رایگان هستند یا لایسنس معتبر اونها خریداری شده. برای مثال نرم‌افزارهای رایگان مثل [OpenOffice ][1]به جای Microsoft Office ، یا نرم‌افزار [Gimp ][2]به جای Photoshop ، یا نرم‌افزار [Notepad++ ][3]به جای نرم‌افزارهای کدنویسی و برنامه‌نویسی.یا فاجعه‌ای به نام Windows7 Starter که کوچکترین بسته‌ی Windows7‌ محسوب میشه و حتی قابلیت تغییر تصویر پس‌زمینه رو هم نداره و شاید برای ما ایرانی‌ها که همیشه عادت داریم از نسخه Ultimate کرک شده استفاده کنیم زیاد جالب نباشه&nbsp; اما خوشحالم که از نسخه اصلی نصب شده روی نت‌بوک استفاده میکنم و غصه‌ی این رو ندارم که با مسافرت به کشورهای خارجی، نگران کپی بودن نرم‌افزارهای نصب شده روی سیستم باشم.  

<img alt="No Crack" src="/asset/legacy/No-Crack.jpg" class="mt-image-center" style="text-align: center; display: block; margin: 0pt auto 20px;" width="550" height="315" />

تا به امروز در فاروکسا فقط مطالب تخصصی طراحی وب منتشر می‌شد اما این مطلب رو در اینجا منتشر کردم تا قدمی هرچند کوچک در راستای فرهنگ‌سازی استفاده از نرم‌افزارهای رایگان و کرک‌نشده برداشته باشم. وقتی فرهنگ استفاده از نرم‌افزارهای رایگان و یا خریداری شده در جامعه، به عنوان یک هنجار تلقی بشود، می‌توان به رعایت کپی‌رایت در همه‌ی زمینه‌ها دلخوش بود و اینجاست که برنامه‌نویسان، طراحان و تهیه‌کننده‌ها&nbsp; به راحتی می‌توانند به فروش خود دل ببندند و اسپانسرهای مالی نیز&nbsp; قدمی در راستای کمک‌های مالی به طراحان وب و برنامه‌نویسان دنیای تکنولوژی بردارند.  
امیدوارم دیگر عزیزان نیز از پوشش خبری نرم‌افزارهای رایگان غافل نباشند و در وبلاگ، وبسایت، جمع دوستانه، مجامع عمومی و خصوصی و سایر مکان‌هایی که می‌توانند، فرهنگ استفاده از نرم‌افزارهای رایگان را توسعه بدهند.  
در آینده‌ای نزدیک، بیشتر درباره نرم‌افزارهای رایگان خواهم نوشت و نرم‌افزارهای رایگانی را برای توسعه‌دهندگان وب معرفی خواهم کرد.

 [1]: http://www.openoffice.org/
 [2]: http://www.gimp.org/
 [3]: http://notepad-plus-plus.org/download