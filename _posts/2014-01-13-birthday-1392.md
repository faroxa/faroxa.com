---
title: یک سال دیگر گذشت از عمر
author: فرهاد عیدی
layout: post
redirect_from: /247/
cover: birthday-1392.jpg
categories:
  - روزانه‌ها
---
گاهی مثل برق و باد میگذرد و گاهی دیر. شاید یک سال گذشته سالی بود که هم مثل برق و باد گذشت و هم خیلی دیر! مثل برق و باد گذشت به خاطر اتفاقات بسیار زیاد و تجربه‌های خاص. و دیر گذشت دقیقا به همان دلایل قبلی!

اگر بخواهم یک ارزیابی کلی داشته باشم یک سال فوق‌العاده خوب را از لحاظ کاری سپری کردم و تجربه‌های کوچک و بزرگ بسیاری بدست آوردم که قطعا آذوقه راهم برای آینده خواهد بود. تجربه موفقیت‌ها، کارهای تیمی، دوستی‌های محیط کار و محیط شخصی، پروژه‌های بزرگ و کوچک و &#8230; اما تجربه‌های بد هم کم نبودند. صحبت دوستان در اینجا نیست پس صحبتی به میان نمی‌آید. و اما از لحاظ کاری، پروژه‌هایی که اغلب با مدیریت نادرست پیمانکاران آن و پشتیبانی بسیار ضعیف شرکت‌های دولتی شکست خوردند، تجربه‌هایی از به نتیجه نرسیدن کارها، مدیریت‌های درست و نادرست، اشتباهات و موفقیت‌های محیط کار و &#8230; . تجربه‌هایی که به تو می‌گویند در یک سال گذشته بیش از ۲۰ پروژه تحویل دادی که تعداد انگشت‌شماری از آنها جزو بهترین کارهای طراحی محسوب می‌شدند اما حتی نمیتوانی برای کسی از آنها صحبت کنی چون پروژه‌هایی ناتمام ماندند و پیمانکاران(دولتی) صرفا برای دریافت بودجه‌ها آن‌ها را راه‌اندازی کردند!<!-- more -->

و البته در میان همه اینها می‌آموزی [امدادنا][1]هایی برای خودت داشته باشی تا فراموش نکنی رسالتی داری که باید به آن پایبند باشی. ۱۶ اسفند ۱۳۹۱ تاریخ تولد امدادنا بود و دقیقا در سالگرد تولدش کلی امکانات دیگر به آن افزوده خواهد شد و با طراحی منسجم‌تر و مدرن‌تر کار خود را جدی‌تر از قبل آغاز خواهد کرد. در نسخه جدید بخش‌های جدیدی به سایت افزوده شده است که حوزه کاری آن را کمی وسیع‌تر از گذشته می‌کند.

سال، سالِ تجربه‌ها بود. سال اتفاقات نو، سال متغیرها، سال کارهای کوچک، سال شکل‌گیری مسیر زندگی.

سال بعد سال ثبات‌هاست. سالِ کارهای بزرگ، سال خبرهای نو و سورپرایزها.

<span style="line-height: 1.5em;">فرهاد عیدی</span>

 [1]: http://emdadna.ir/